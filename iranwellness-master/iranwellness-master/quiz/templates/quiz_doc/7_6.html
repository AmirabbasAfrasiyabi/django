{% extends "quiz_doc/article_base.html" %} {% block content %}

<div class="block mb-5">
    6.من آگاهی دارم که افکار و احساساتم میتوانند از طریق اثرگذاری بر سیستم ایمنی، بر وضعیت سلامتی من اثر بگذارند.
</div>
<div class="my-scroll">
    <p dir="RTL">
        تحقیقات در دانش مدرن سایکونوروایمونولوژی(PNI) که معنی تحت اللفظی آن ارتباط بین روان، سیستم عصبی و سیستم ایمنی(غددی) است، مشخص کرده که افکار و اوضاع احساسی ناشی از آن ها مستقیما روی شفا و بهبود بدن تاثیر می گذارند. هرچند، درمانگران قبیله ای و متافیزیسین
        ها(metaphysicians) قرن هاست از این علم برای شفای بیماران استفاده می کنند. از آنجایی که سیستم ایمنی اولین خط دفاعی بدن در برابر بیماری ها به حساب می آید،اگر بتوانیم سیستم ایمنی مان را تقویت کنیم، شانس بهتری در حفظ سلامت کل بدنمان خواهیم داشت.
    </p>
    <p dir="RTL">
        نوشته‌ی کلاسیکی در پزشکی آیورودای هندی که مربوط به حدودا 600 میلادی است به پزشکان و درمانگرها توصیه می کرد که" درمان بیمارانی را که با فعالیت های دیگر مشغولند؛ یا آنهایی را که رفتار خشونت آمیزی دارند، یا در عزا و اندوه فراوان هستند ، سرشار از ترسند و
        واردی از این قبیل را نپذیرند." (Astangahradaya Sustrasthana ). آموزگاران آیورودا می دانند که امیال عاطفی و حالات احساسی گاهی می‌تواند به توان بدن برای حفظ تعادل غلبه کند. بنابراین چنین بیمارانی برای کمک به ایجاد تغییرات لازم برای درمان بیماریشان
        از نظر روانی ناتوان یا بی میل بودند.
    </p>
    <p dir="RTL">
        تحقیقات پیشگام دکتر کانداک پرت(Candace Pert) در نوروفارماکولوژی آشکار ساخت که پیام‌رسان های شیمیایی طبیعی به نام نوروپپتیدها که هم در دیواره ی سلول های مغزی و هم در سیستم ایمنی یافت می شوند، دائما در سراسر بدن درون خون، مایعات لنفی و مغزی نخاعی در گردش
        هستند. این موضوع، دریچه ی درک ما را از ارتباط بین ذهن و بدن بازتر کرد. نوروپپتیدها(پروتیین های عصبی) تقریبا تمامی فرایندهای زندگی را در سطح سلولی تنظیم می کنند و از این رو تمامی سیستم های بدن شامل سیستم غددی، ایمنی، ماهیچه ای و غیره را با یکدیگر
        پیوند می دهند. تعداد مختلفی از این نوروپپتیدها وجود دارد که پیام های شیمیایی متعددی را از مغز به نواحی رسپتوری روی سطح سلول ها در کل بدن می فرستند. این پیام ها نه تنها وضعیت فیزیولوژی بلکه حالات احساسی را نیز تحت تاثیر قرار می دهند. برای مثال،
        نوروپپتیدهایی به نام اندورفین ها انکفالین ها علاوه بر اینکه با تمارین فیزیکی تحریک می شوند، الگوهای افکار نیز تولید آن ها را تحریک می کنند. آزادسازی آن ها توسط مغز حس wellbeing را در سراسر بدن ارتقا می بخشد. بسیاری از برنامه های معروف برای بیماران
        سرطانی از تحقیقات پیشروی این دانش انقلابی استفاده می کنند. چنین برنامه هایی سیستم ایمنی را با فعال سازی واکنش های نوروپپتیدی با استفاده از ترغیب افراد به تجسم نتیجه ای که میخواهند ، حفظ نگرش مثبت درون آن ها و نیز با انجام ورزش ها و رژیم های متناسب،
        تحریک می کنند.
    </p>
    <p dir="RTL">
        با فهمیدن موضوعاتی که در اینجا گفته شد، می توانید درک درستی از ارتباط حیاتی بین تفکر و ولنس پیدا کنید.
    </p>
    <p dir="RTL">
        <strong>ارتباط مغز/قلب</strong>
    </p>
    <p dir="RTL">
        انستیتو HeartMath کالیفرنیا پژوهشی در باره ی چگونگی عملکرد مغز انجام داد. یافته های آن ها نشان می دهد که ادراک ما، نگرش های روانی و عاطفی، سیستم ایمنی و توانایی های تصمیمگیری مان به فرکانس های الکترومغناطیسی ای که قلبمان منتشر می کند مرتبط است. این فرکانس
        ها خیلی خیلی قوی تر از فرکانس های امواج مغزی هستند و از چندین متر اطراف بدن قابل اندازه گیری هستند. این فرکانس ها می‌توانند ریتم های مغزی خودمان و نیز افراد نزدیکمان را تحت تاثیر قرار دهند. از طریق این مکانیزم مشخص می شود که قلب روی مغز و زندگی
        تاثیر می گذارد. بنابراین قلب بیشتر از تنها یک پمپ ساده است. مطالعات نشان داده اند که قلب یک عامل قدرتمند در انتقال ادراک و حل چالش ها و ابراز ارزش هایی که برای همه سودمند است می‌باشد.
    </p>
    <p dir="RTL">
        احساس پیوسته ی نا امیدی، نگرانی، تنش، استرس و خشم باعث می شود ریتم قلبی غیر متعادل و مختل(ناهمگون) گردد. این احساسات نه تنها برای فیزیک قلب بلکه برای مغز، تولیدات هورمونی و سیستم ایمنی زیان‌آور است. حتی یادآوری یک تجربه ی ناراحت کننده می تواند بازدهی
        پمپ کردن قلب را 5 تا 7 درصد کاهش دهد و قدرت سیستم ایمنی را تا چندین ساعت پایین آورد. از سوی دیگر بخشش، سپاسگزاری و عشق می‌تواند ریتم های همگون و هماهنگ و دارای هارمونی در قلب ایجاد کرده و خروجی الکتریکی قلب(همانطور که در ECG دیده می شود) را تحت
        تاثیر قرار دهد. این احساسات فرکانس های قلبی ای ایجاد می کنند که در تمام سلول های بدن منتشر می شود و سیستم ایمنی را تقویت می کند.
    </p>
    <p dir="RTL">
        یک اپیزود پنج دقیقه ای از حس مراقبت یا دلسوزی واقعی، سیستم ایمنی را ارتقا می دهد و منجر به رشد گرادیانی IgA ( آنتی بادی ای که یکی از اولین دفاع های بدن در برابر سرماخوردگی، آنفلوآنزا و عفونت ها به حساب می آید.) تا 6 ساعت آینده می گردد. احساس خوشبختی و
        لذت بردن می تواند سلول های خونی سفید را که برای ترمیم و دفاع در مقابل هجوم پاتوژن ها، از جمله سلول های مبتلا به سرطان و ویروس، ارتقا دهد.
    </p>
    <p dir="RTL">
        چند دقیقه ای زمان به خودتان بدهید تا مفهوم این داده ها را درنظر بگیرید. به طور مثال، دفعه ی بعدی که آنفلوآنزا در اطرافتان شیوع پیدا کرد، مطمئین شوید به جای فقط واکسن زدن و یا مصرف ویتامین C، زمان بیشتری را (حتی شده تنها به مدت 5 دقیقه در هر چند ساعت)
        با توجه، ابراز محبت و درکنار عزیزانتان بودن سپری می کنید.
    </p>

</div>

{% endblock %}