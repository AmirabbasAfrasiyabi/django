{% extends "quiz_doc/article_base.html" %} {% block content %}

<div class="block mb-5">
    4.من وقتی با دیگران ارتباط برقرار می‌کنم به تفاوت‌های فرهنگی و اجتماعی افراد احترام می‌گذارم.


</div>
<div class="my-scroll">
  <p dir="rtl">	وقتی دیگران چیزی میگویند که ما متوجه نمیشویم، گوینده را فردی عجیب، غیر طبیعی یا دارای رفتار اشتباه قلمداد میکنیم. این سوءبرداشتها باعث جدایی و حتی جنگ میشود. بنابراین ما باید یاد بگیریم چگونه تمایل انسان را برای ترجمه‌ی "متفاوت از من" به "کمتر از من" یا "بیشتر از من"، تغییر دهیم. ما میتوانیم این توانمندی را یاد یگیریم. مطالعه روشهای مختلفی که افراد با استفاده از آنها ارتباط برقرار میکنند، یکی از راههای اصلی جلوگیری از این سوءبرداشتها است.</p>
  <p dir="rtl">Avruch و Black در کتاب Conflict resolution بیان میدارند که فرهنگ یک فرد "لنزهایی" را ایجاد میکند که فرد دنیا را از دریچهی آنها میبیند. </p>
  <p dir="rtl">ژنتیک و محیط، نقش بزرگی را در الگوهای ارتباطی فرد و رشد زبانی او بازی میکنند و بر روی توانایی او در ارتباط با دیگران اثر میگذارند. روشهای ارتباط در افراد مختلف، بسیار متفاوت است. دکتر Deborah Tannen معتقد است که زنان و مردان زبان ارتباطی متفاوتی دارند چون در دنیاهای متفاوتی زندگی میکنند. او متوجه شد که مردان برای انتقال اطلاعات و رقابت، ارتباط برقرار میکنند. آنها بیش از افراد، در مورد چیزها صحبت میکنند- تجارت، ورزش و غذا. مردان با حقایق درگیر هستند و در مورد جزئیات توضیح نمیدهند. آنها در جهت هدف حرکت میکنند و حل مشکلات، برای آنها مهم است. این که چرا مردان کمک و راهنمایی نمی‌خواهند همیشه برای زنان سوال بوده است. زنان به طور عمومی (تفاوت‌های فردی وجود دارد) از گفت و گو، برای گرفتن اطلاعات و برقراری ارتباط استفاده می‌کنند. آن‌ها بیشتر از چیزها در مورد افراد صحبت می‌کنند و به راحتی روحیه یا احساساتشان را در ارتباط با یک وضعیت ابراز می‌کنند. الگوهای صحبتی آن‌ها، بیشتر شامل جزئیات هستند. برای بسیاری از زنان ارتباطات کلیدی هستند. آن‌ها سریع‌تر کمک و راهنمایی می‌خواهند، آن را قبول و همکاری می‌کنند.</p>
  <p dir="rtl">با بررسی ارتباطات در فرهنگ‌های مختلف متوجه می‌شویم که این تفاوت‌ها، با فرهنگ‌ها عجین شده‌اند. برای مثال:</p>
  <p dir="rtl">•	در برخی فرهنگ‌ها، اشاره به یک اشتباه و حتی اندکی واکنش به آن، توهین تلقی می‌شود.</p>
  <p dir="rtl">•	فرهنگ‌های متفاوت، درک متفاوتی از نزدیک بودن و حریم خصوصی دارند. در برخی صحبت از فاصله بسیار نزدیک یا دور به شکل تهدید دیده می‌شوند. </p>
  <p dir="rtl">•	 صدای بلند در برخی فرهنگ‌ها نشانه دعواست. در حالی که در برخی دیگر می‌تواند به معنای ارتباطی هیجانی بین دوستان باشد. </p>
  <p dir="rtl">•	ارتباط چشمی مستقیم که در غرب برای ایجاد ارتباط مؤثر و با تمرکز استفاده می‌شود، در برخی فرهنگ‌ها تهاجمی در نظر گرفته می‌شود. این مسئله به خصوص بین زنان و مردان صادق است. چرا که بسیاری از ارتباطات به صورت چشمی برقرار می‌گردند. </p>
  <p dir="rtl">•	آمریکایی‌ها بر روی رابطه مستقیم برای حل معضلات تأکیددارند. اما در برخی فرهنگ‌ها برخورد مستقیم با معضلات باعث ایجاد شرمساری می‌شود و ارتباط در قالب نوشته مطلوب‌تر می‌باشد. </p>
  <p dir="rtl">زبان به اشکال مختلفی توسط افراد استفاده می‌شود. جنس، نسل، نژاد، گروه‌های اجتماعی و اقتصادی و فرهنگ‌ بر روی نحوه استفاده از زبان اثرگذار است. حتی کلمه ساده‌ای مانند "بله" می‌تواند باعث ایجاد سوءتفاهم شود. در برخی از گروه‌ها "بله" هم سطح امضا قراردادی با خون است و در برخی دیگر "بله" به معنای "شاید، بررسی می‌کنم" است. وقتی با دیگران در موقعیتی قرار دارید که نیاز به درک متقابل دارد، شاید نیاز باشد که بیشتر توضیح بخواهید. </p>
  <p dir="rtl">روش‌های حل مسئله با توجه به روش تربیت افراد، متفاوت هستند. در برخی از فرهنگ‌ها ساکت بودن و واکنش نشان ندادن بیش از هر چیزی مورد ستایش قرار می‌گیرد. در برخی دیگر، بلوغ در حد کم و ساده کافی است و در برخی دیگر رهبری مستقل مطلوب‌تر از تفویض اختیار است. برای نزدیک شدن به یکدیگر، چیزهای زیادی باید یاد بگیریم. این که فرض کنیم روش‌های ما یا روش‌هایی که در یک گروه جواب داده‌اند باید در کل کشور یا جای دیگری اعمال گردند، سوءبرداشتی گستاخانه است. </p>
  <p dir="rtl">برخی فرهنگ‌ها و افراد اهمیت زیادی برای ایجاد ارتباط به عنوان پایه‌ای برای موفقیت در کار گروهی قائل هستند. در دیگر فرهنگ‌ها، انجام کار به تنهایی و ایجاد روابط با پیش رفتن کار طبیعی است. درخواست تغییر روش از هر یک از این دو، درخواستی خارج از حد می‌باشد. به اطراف نگاه کنید؛ خود را بررسی کنید. بفهمید چه می‌کنید و دیگران چه می‌خواهند. یاد بگیرید که تطبیق بیابید یا کنار بیایید. خود را به جای فرد مقابل بگذارید. </p>
  <p dir="rtl">از آن‌جایی که سبک‌های یادگیری ما متفاوت هستند، روش‌های ارتباطی ما نیز متفاوت هستند. برخی افراد گروه، ممکن است به منطق و کتابخانه برای فهم چیزی متوسل شوند، در حالی دیگر افراد تا وقتی افراد و مکان را نبینند و بررسی نکنند، احساس نمی‌کنند که مسئله را می‌شناسند. </p>
  <p dir="rtl">این تفاوت‌ها مایه خوشحالی هستند، چون نشان می‌دهند انسان چه ظرفیت وسیعی دارد. اما مسلماً این تفاوت‌ها موجب تضادهای اجتماعی، حرفه‌ای و شخصی در بین جنس‌ها، نژادها و فرهنگ‌های مختلف می‌شوند. در نهایت، همه ما با ترس‌ها، علایق و نیازهای مشترک، در گونه انسان قرار می‌گیریم. بقاء ما به اشتیاق ما برای فهمیدن و فهمیده شدن بستگی دارد. </p>


 </div>

{% endblock %}
