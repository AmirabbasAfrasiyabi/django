{% extends "quiz_doc/article_base.html" %} {% block content %}

<div class="block mb-5">
    9.من قادر هستم حتی در میانه آشوب یا از دست دادن چیزی، ایمان خود را به فرایند تغییر حفظ کنم.


</div>
<div class="my-scroll">
<p dir="rtl">فیلسوف یونانی، هراکلیتوس، قرن ها پیش گفته است: "نمی توانی دو بار در یک رودخانه قدم بگذاری". هر چیزی در جهان همواره در حال تغییر است. تنها کاری که می توان انجام داد این است که اتفاقات را ببینیم و مشاهده کنیم که چه چیزی برایمان باقی مانده است. حتی فیزیک مدرن هم، علم "فرایند" است.
</p>
<p dir="rtl">آرتور یونگ، مخترع هلیکوپتر بل، در کتاب "جهان رفلکس"، مدل خود از "فرایند" را ارائه داده است.او می گوید که جهان یک چیز نیست. بلکه یک حالت متناوبی است از دگرگونی فوتون های نور در اتم‌ها، مولکول‌ها، مواد معدنی، گیاهان، حیوانات تا موجودات با شعور مانند دولفین ها و انسان ها. این موجودات آگاه نیز به سمت حالات پیشرفته تر رشد، پیش می روند – این مطلب ما را به بخش اول بر می گرداند: "مسئولیت پذیری در برابر خود و عشق". ولنس یک پروسه تمام نشدنی از حرکت به سمت زندگی با نهایت پتانسیلتان می باشد. "ایلیا پریگوگن" ، شیمی دان برنده جایزه نوبل، در نظریه‌ی ساختارهای اتلافی، در مورد چگونگی تغییر این ساختارها سخن گفته است. این نظریه چیزهای زیادی را در مورد ولنس به ما یاد می دهد.
</p>
<p dir="rtl">ساختارهای اتلافی، سیستم های بازی هستند که انرژی را از محیط می گیرند، آن را تغییر می دهند و سپس انرژی را به جهان خارج بر می گردانند ("اتلاف"). یکی از جنبه های مهم ساختارهای اتلافی این است که می توانند نوسانات کوچک یا تغییرات میدان انرژی اطرافشان را جذب و مقاومت کنند. برای مثال، یک بدن سالم (یک سیستم باز) می تواند در هنگام تغییرات کوچک رژیم غذایی، فعالیت فیزیکی و سطوح استرس، هم چنان تعادل خود را حفظ کند.
</p>
<p dir="rtl">اما وقتی نوسانات و تغییرات به سطح شدت بحرانی می رسند، ساختار اتلافی به شدت تغییر می کند -- در برخی موارد کاملاً خود را دوباره سازی کرده و پیچیدگی بالاتری می یابد – و دگرگونی رخ می دهد. برای مثال، وقتی بدن با ورزشی سخت مانند ماراتن، به حد خود می رسد، بدن به جای استفاده از گلوکز برای تأمین انرژی به سمت استفاده از ذخایر چربی خود می رود. این نظم جدید به معنای تغییرات قابل ملاحظه در شکل بدن می باشد.
</p>
<p dir="rtl">اشکال و ساختارهای بی حرکت (سیستم های بسته مانند سنگ)، می توانند در بازه های طولانی به نسبت بدون تغییر و پایدار باقی بمانند. از سوی دیگر، سیستم های باز، همیشه قابلیت تغییر را دارندچا که همواره در حال انتقال انرژی هستند. این سیستم ها، مانند انسان ها، ساختارهایی در فرایند هستند. بنابراین هر سیستم بازی، در درون خود پتانسیل تغییر به ساختاری پیچیده تر، زیباتر و با جزئیات بیشتر را دارد.
</p>
<p dir="rtl">وقتی دگرگونی رخ می دهد، اغلب به نظر می رسد که همه چیز دارد از هم می پاشد. پیله ای که دور کرم ابرشیم را گرفته است شبیه یک قبر است – یک چیز مرده. اما درون آن، یک بازسازی سحرانگیز دارد رخ می دهد. نه تنها چیزی از هم نمی پاشد، بلکه زیر آن ظاهر مرده، چیزها دارند به هم می پیونند – یک بازسازی و دگرگونی.
</p>
<p dir="rtl">همین پدیده شکسته شدن به عنوان مقدمه ای برای رسیدن به سطوح بالاتر تکامل، در انسان هایی که با بیماری های سخت و یا حتی مرگ روبرو شده اند، دیده می شود. بیماری در بدن و ذهن و از هم پاشیدگی روابط، می توانند تجربیاتی دگرگون کننده باشند. از سویی این تجربیات، ما را در مقابل سوالات عمیق در مورد ارزش های شخصی و معنای زندگی قرار می دهند و باعث می شوند اولویت هایمان مدام تغییر کنند – تغییر شغل، تصمیم بر ترک الکل یا اعتیاد، تغییر سبک زندگی.  از سوی دیگر، درب هایی را باز می کنندکه سال ها بر رویمان بسته بودند. برای مثال، تکنیکهای کاهش استرس که ما برای کنترل زخم معده استفاده می کنیم، به صورت یک کار روزانه درآمده و باعث می شوند که دید ما به جهان تغییر کند.
</p>
<p dir="rtl">ماساژ و تکنیک های بافت عمیق (مانند رالفینگ، ماساژ اسالن، ماساژ سوئدی، ماساژ عصبی – عضلانی، قطبیت درمانی، کار روی تریگر پوینت ها) و روش های تنظیم مجدد بدن (مانند تکنیک الکساندر، سوماتیک، فلدنکرایس)، که معمولاً به اشتباه تحت عنوان روش های فیزیکال تراپی قرار داده می شوند، در عین حال باعث آزاد شدن انرژی های احساسی قدیمی که در عضلات بدن تجمع یافته اند، می شوند و در نتیجه باعث تغییر در سطح آگاهی می شوند.
</p>
<p dir="rtl">عکس العمل های منفی به دارو، باعث شده است که بیماران از هیپنوتیزم برای کنترل درد، از تصویرسازی برای کنترل سرطان و تغییر قابل توجه رژیم غذایی به جای استفاده از روش های رایج پزشکی، استفاده کنند.
</p>
<p dir="rtl">درد مزمن کمر باعث شده است بسیاری از افراد ب ه یوگا روی آورند؛ و پس از آن یوگا روشی برای زندگی گشته است.
</p>
<p dir="rtl">مثال ها و گزینه ها و در نتیجه فرصت های افزایش ولنس فراوانند.
</p>
<p dir="rtl">دیدی به زندگی که آن را یک فرایند می داند پایه این توصیه است که به بدن این آزادی را بدهیم که کاری را که بهتر از همه چیز انجام می دهد، بکند. این دید به ما رویکردی التیام بخش و مشفقانه به ما می دهد که با آن جنبه های مختلف زندگی خود را ارزیابی می کنیم. با داشتن این فهم که در "فرایند" هستیم، م یتوانیم با اشتباهاتمان راحت باشیم، از تضادهایی که زندگی هر روزه در برابر ما قرار می دهد، لذت ببریم و به خود این اجازه را بدهیم که در هر لحظه هر آنچه می خواهیم باشیم. در نهایت، ما همیشه هیجان این را داریم که هیچگاه کارمان تمام نمی شود – همیشه راه های جدیدی برای رشد هست، درب های جدیدی هست که باز کنیم و چیزهایی در کائنات است که کشف کنیم.
</p>




</div>

{% endblock %}
