{% extends "quiz_doc/article_base.html" %} {% block content %}

<div class="block mb-5">۳. من هر شب بین ۷ تا ۹ ساعت خواب با کیفیت دارم.</div>
<div class="my-scroll">
    <div class="prl-1">
        <p>سنگ بنای ولنس شخصی، خواب با کیفیت است. اینکه ما به طور روزانه احیا می شویم، بر تمام سطوح وِلْنِسْ‌مان تأثیر می‌گذارد. خواب کافی، انرژی مصرفی ما را  کاهش می‌دهد؛ بنابراین می‌توانیم انرژی بیشتری برای روز آینده ذخیره کنیم. به علاوه خواب اجازه می‌دهد تا انرژی را برای فعالیت‌های ترمیمی و نگهداری درونی استفاده کنیم و بدون آن نمی‌توانیم مدت زیادی کارآیی داشته باشیم. در حقیقت محرومیت اجباری از خواب، برای قرن‌ها به عنوان گونه‌ای شکنجه استفاده شده است.</p>
        <p>در سال ۲۰۱۶ یک مطالعه توسط آزمایشگاه SleepScore Labs روی ۲۰۰۰۰ شرکت‌کننده نشان داد که ۷۹ درصد افراد شرکت‌کننده، خواب هفت‌ساعته‌ی توصیه‌شده که برای WELLBEING، ایمنی و کارکرد بدن بهینه است را ندارند. حتی از دست دادن ۲ ساعت از این خواب می‌تواند اثرات بزرگی از قبیل موارد زیر را ایجاد کند:</p>
        <ul>
            <li>کاهش هوشیاری</li>
            <li>کاهش گستردگی توجه</li>
            <li>زمان واکنش کندتر از حالت معمولی</li>
            <li>قضاوت ضعیف</li>
            <li>کاهش آگاهی از محیط و شرایط</li>
            <li>کاهش مهارت‌های تصمیم‌گیری</li>
            <li>حافظه‌ی ضعیف</li>
            <li>کاهش تمرکز</li>
            <li>افزایش احتمالی ایستایی ذهنی یا ایستادن روی یک فکر</li>
            <li>افزایش احتمال ترش‌رویی و بداخلاقی</li>
            <li>کاهش بازده کار</li>
            <li>از دست دادن انگیزه</li>
            <li>خطاهای سهوی (اشتباه کردن از طریق فراموشی انجام کاری)</li>
            <li>خطاهای عملکردی (اشتباه کردن از طریق انجام کاری با انتخاب گزینه‌ی اشتباه)</li>
        </ul>
        <p>کم خوابی، هر ساله دلیل  بسیاری از تصادفات رانندگی در دنیاست. در یک نظرسنجی ثبت شد که بیش از ۵۰ درصد افراد تجربه‌ی رانندگی با خواب‌آلودگی را داشته‌اند و یک‌چهارم آن‌ها واقعاً در پشت فرمان خوابشان برده است.</p>
        <p>در یک تحقیق در دانشگاه استنفورد روی زمان‌های واکنش گزارش شده است که زمان واکنش افرادی که از کم‌خوابی خسته بودند، به ضعیفی افرادیست که مست بودند (در حال طبیعی نبوده‌اند). امروزه می‌دانیم که به شدت نیاز داریم خلبانان، رانندگان کامیون، مهندسین قطار و سایرینی که مسئول امنیت عموم هستند، مصرف الکل را به دلیل ثابت شده‌ی کاهش زمان واکنش، محدود کنند ولی همین حساسیت هنوز به صورت برابری برای ناکارآمدی‌های ناشی از خستگی مفرط و بیخوابی اعمال نشده است.</p>
        <h3>کم‌خوابی</h3>
        <p>در بررسی‌های ملی و بین‌المللی شامل متخصصان خواب ارتش، برخی از موارد بالقوه‌ی کاهش سلامتی ناشی از کم‌خوابی طولانی‌مدت، افزایش ریسک در موارد زیر است:</p>
        <ul>
           <li>دیابت</li>
           <li>بیماری‌های قلبی</li>
           <li>سرطان پستان</li>
           <li>چاقی</li>
           <li>فشار خون</li>
           <li>تسریع پیری</li>
           <li>سوزش معده و قلب شبانه</li>
           <li>افسردگی</li>
           <li>از دست دادن حافظه</li>
        </ul>
        <h3>نکات خواب</h3>
        <p>بیشتر بالغین هرشب به ۷ تا ۹ ساعت خواب مفید نیاز دارند. نوجوانان به بیش از این نیازمندند. وقتی استراحت کافی نداشته باشیم، در حقیقت یک بدهی را انباشته می‌کنیم.</p>
        <p>در اینجا برخی راهکارها را معرفی می‌کنیم که خواب عمیق و احیاکننده در هر شب را تضمین می‌کنند. اگر مشکل خواب دارید، این‌ها را امتحان کنید تا ببینید چه تأثیری می‌گذارند.</p>
        <ul>
            <li>یک زمان ثابت برای به تخت خواب رفتن و بیدارشدن را داشته باشید، حتی در آخر هفته‌ها. ما در مغزمان دارای یک ساعت "سیرکادیان" هستیم که به توانایی ما برای خواب کمک می‌کند. حفظ ساعات مشخص برای خواب، ریتم این ساعت را تقویت می‌کند.</li>
            <li>یک برنامه‌ی روتین پیش از خواب را به دور از نور شدید و سروصدا برای خود ایجاد کنید؛ مثلاً دوش آب گرم بگیرید، تنفس عمیق ریتمیک و یا تمارین ریلکسی انجام دهید. از فعالیت‌های پرشور مثل کار کردن، پرداخت قبض‌ها، بازی‌های محاسبه‌ای و یا حل مسئله‌ای بپرهیزید.</li>
            <li>یک حس خوب که با زمان خواب همراه است ایجاد کنید. این را به یک تمرین قبل از خواب تبدیل کنید که سه تا از چیزهایی را که بابتشان قدردان و سپاسگزار هستید، در یک کتابچه قدردانی یادداشت کنید.</li>
            <li>تکنیک HeartMath's Quick Coherence که یک تکنیک قوی و دگرگون‌ساز است و در ادامه توضیح داده شده را امتحان کنید.</li>
            <li>یک محیط خواب خنک، آرام، تاریک، راحت و بی‌مزاحمت ایجاد کنید.</li>
            <li>برای خوابتان ارزش قائل شوید و بگذارید اتاق نشان‌دهنده‌ی این موضوع باشد. در صورت نیاز استفاده از یک مرطوب‌کننده‌ی هوا، پرده‌های ضخیم و یا چشم‌بند را مد نظر قرار دهید.</li>
            <li>اگر نزدیکانتان خروپف می‌کنند، چوب‌پنبه را امتحان کنید و یا صداها را با ماشین خواب یا یک CD نویز سفید پوشش دهید.</li>
            <li>از تختتان تنها برای گوش دادن به موزیک‌های آرامش‌بخش، خواب و روابط عاطفی استفاده کنید. ابزار کار، کامپیوتر و تلویزیون را از اتاق خواب حذف کنید. برخی از مردم حتی ساعت‌ها را هم حذف می‌کنند.</li>
            <li>ورزش منظم به خواب سالم‌تر می‌انجامد و در عیتن حال ورزش پراکنده یا دقیقاً پیش از خواب، به خواب رفتن را سخت‌تر می‌کند. مطمئن شوید که ورزش را سه ساعت پیش از زمان خواب تمام کرده باشید.</li>
            <li>در طول روز چرتی بزنید تا به کاهش بدهی خوابتان کمک کنید و در عین حال اگر در طول روز می‌خوابید و شب خوابیدن برایتان سخت است، بهتر است از این کار خودداری کنید تا ببینید این اثری بر خوابتان در شب دارد یا خیر.</li>
            <li>از نوشیدن کافئین ۶ تا ۷ ساعت پیش از خواب خودداری کنید.</li>
            <li>نگرانی‌هایتان را برای روز نگه دارید. اگر نگرانی‌ها در شب به ذهنتان آمدند، آن‌ها را در یک کتابچه‌ی نگرانی‌ها یادداشت کنید و تا صبح روز بعد آن را ببندید.</li>
        </ul>
        <h3>احتیاط‌ها:</h3>
        <p>نشانه‌های اصلی بیخوابی این موارد هستند: به سختی به خواب رفتن، خیلی زود بیدار شدن، ناتوانی از خوابیدن مجدد، بیداری‌های مکرر و/یا بیدار شدن بدون حس شادابی. در صورت بروز این مشکل، چنانچه موارد بالا کمکی نکرد، و این نشانه‌ها بیش از چند بار در هفته رخ داد، آن را با پزشک یا متخصص مراقبت سلامتی‌تان در میان بگذارید. اختلالات خواب می‌توانند نتایج مشکلات پزشکی یا روانشناختی باشند که اغلب با موفقیت درمان می‌شوند.</p>
        <p>وقتی ماشین میرانید واحساس خواب‌آلودگی می‌کنید، کنار بزنید و یک چرت ۱۵ تا ۴۵ دقیقه‌ای داشته باشید. کافئین کمک می‌کند که بیدار بمانید ولی به یاد داشته باشید که ۳۰ دقیقه زمان می‌برد تا اثر کند و شما ممکن است نیاز شود بعدها این کم‌خوابی را با خواب بیشتر جبران کنید. تا کنون پیشگیری، بهترین راه حل بوده است؛ پس مطمئن شوید پیش از آنکه به جاده بزنید، خواب کافی داشته باشید.</p>
        <h3> تکنیک (Quick Coherence TM (www.heartmath.org </h3>
        <p>این تکنیک یک راه ساده و آسان برای از بین بردن استرس و مرتبط‌سازی سریع سیستم بدن و ذهن و یا رساندن آن دو به یک حالت انرژیتیک سازمان‌یافته است. اگر مشکل خوابیدن دارید، می‌توانید از این تکنیک پیش از رفتن به تخت خواب استفاده کنید.</p>
        <h3>سه گام تکنیک Quick Coherence:</h3>
        <ul>
           <li>گام اول- تمرکز قلبی: اولین گام این است که تمرکزتان را به ناحیه‌ی اطراف قلب جلب کنید. برای کمک به این مورد می‌توانید دستتان را روی قلبتان بگذارید.</li>
           <li>گام دوم- تنفس قلبی: گام دوم تظاهر به این است که دارید از ناحیه‌ی قلبی‌تان تنفس می‌کنید. به نرمی و آرام تنفس کنید (تا ۵ یا ۶ بشمارید) تا تنفستان آرام و متعادل گردد. این کار را حدود یک دقیقه انجام دهید و به هر تغییری توجه کنید.</li>
           <li>گام سوم- احساس قلبی: گام سوم شامل احساسات و رفتارهای مثبت است. به تنفس از طریق ناحیه‌ی قلبی ادامه دهید و یک حس مثبت پیدا کنید؛ مثل سپاسگزاری از کسی یا بابت چیزی. می‌توانید زمانی را که به خاطر چیزی سپاسگزار یا مورد توجه بودید، به یاد آورید و دوباره این احساسات را تجربه کنید. این حس می‌تواند در مورد یک حیوان خانگی، مکانی در طبیعت و یا فعالیتی که سرگرم‌کننده بوده، ایجاد شده باشد. به محض اینکه حس مثبتی در قلب خود پیدا کردید، این حس را با تمرکز قلبی، تنفس قلبی و احساس قلبی حفظ کنید.</li>
        </ul>
    </div>
</div>
    
    
    
    

</div>
{% endblock %}