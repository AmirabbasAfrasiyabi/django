{% extends "quiz_doc/article_base.html" %} {% block content %}

<div class="block mb-5">
    8.من برای 30-20دقیقه، حداقل 3بار در هفته ورزشهای کششی و نرمشی (مانند یوگا) انجام میدهم.
</div>
<div class="my-scroll">
    <p dir="RTL">
        بسیاری از ما تمایل نداریم تا منظم ورزش کنیم زیرا به نظر می رسد که موجب زحمت یا کشش عضلات شده و یا نیاز به تجهیزات خاصی داشته، یا نیاز به همکاری بقیه دارد، یا باید به مکان خاصی برویم. اگر شما هم چنین مشکلاتی دارید، به نظر می رسد که یوگا گزینه ی خوبی برای
        شما باشد. کلمه ی "یوگا" به معنی اتحاد است. در حقیقت نظامی است که موجب یکپارچگی بدن، ذهن و روح می شود. بنابراین تمرینی ایده آل برای کسانی است که به دنبال سطح بالایی از wellness هستند. یوگا هاتا از مجموعه ای از حالت های فیزیکی بدن و تمرینات تنفسی
        تشکیل شده است که به آسانی آموخته می شوند و تاثیرات چشمگیری دارند. تمرینات منظم موجب افزایش انعطاف پذیری، تعادل، ظرافت، کنترل تنفس، سلامت کلی و یکپارچگی می شود. تمرینات موجب تحریک خاص غدد درون ریز شده و بنابراین تعادل دوباره ی انرژی حیاطی در سرتاسر
        بدن را موجب می شود. در نتیجه در بسیاری از مردم، آرامش زندگی بیشتر شده، گردش خون بهبود یافته، استواری بیشتر شده، شکل بدن بهتر شده و بیماری کمتر می شود.
    </p>
    <p dir="RTL">
        توصیه می شود در انجام یوگا، حرکات آهسته باشند، تمرکز وجود داشته باشد، تا از کشیدگی عضله یا درد اجتناب شود و همچنین تنفس با حرکات متناسب باشد. تقریباً در هر جایی می توان آن را انجام داد. با استفاده از یک کتاب و یا مجموعه ای از دستورالعمل ها می توانید آن
        را به آسانی به خود آموزش دهید. گرچه وجود یک معلم نیز می تواند مفید باشد. شما می توانید آن را بدون ترک صندلی خود شروع کنید. آیا شگفت زده شده اید؟ پس همین الان شروع به انجام آن کنید.
    </p>
    <p dir="RTL">
        دم عمیق داشته باشید، سپس با فشار از طریق دهان هوا را خارج کنید. دم عمیق داشته باشید و سپس از طریق دهان باز آن را خارج کنید و چشمانتان باز و خیره باشد در حالی که زبان خود را به بیرون می کشید و بازوهای خود را به پایین می کشید، با انگشتانی سفت و جدا از هم.
        نفس خود را برای چند ثانیه نگه دارید. سپس دهان خود را ببندید و از طریق سوراخ های بینی نفس بکشید (شکم رو به بیرون منبسط شود). دوباره از طریق بینی هوا را خارج کنید و آرام باشید. سه بار این مراحل را تکرار کنید.
    </p>
    <p dir="RTL">
        تبریک! شما یک وضعیت یوگا را انجام دادید. چه حسی دارید؟ اینجا چند مورد دیگر هم هست که می توانید تمرین کنید. به یاد داشته باشید که: عضلات کش نیابند، آرام حرکت کنید، و برای نفس کشیدن از دستورالعمل پیروی کنید.
    </p>
    <p dir="RTL">
        تمرین یوگای خود و یا هر تمرینی که برای شما مهم است را با ایجاد آرامش در کل بدن انجام دهید. بر پشت خود روی زمین دراز بکشید و پاها و دست ها را از هم جدا گذاشته و باز کنید. چشمان خود را ببندید و طبیعی نفس بکشید. از پاها شروع کرده و به آرامی به سمت بالای
        بدن پیش بروید:
    </p>
    <p dir="RTL">
        از فضایی که هر عضو بدن اشغال کرده است آگاه باشید.
    </p>
    <p dir="RTL">
        به حسی که آن عضو در ارتباط با زمین دارد توجه کنید.
    </p>
    <p dir="RTL">
        با ذهنتان به آن قسمت از بدن بگویید که آرام باشد.
    </p>
    <p dir="RTL">
        تصور کنید که تنش ها، درد و خاطرات قدیمی از درد، خارج می شوند و به داخل زمین می روند.
    </p>
    <p dir="RTL">
        وزن خود را در هر قسمت خالی کنید.
    </p>
    <p dir="RTL">
        در این وضعیت آرام، با خود صحبت کنید، دوباره تاکید کنید که چقدر شگفت انگیز هستید.
    </p>
    <p dir="RTL">
        برای وقتی که صرف ورزش کردن گذاشته اید، از خود تشکر کنید.
    </p>
    <p dir="RTL">
        به آرامی چشمان خود را باز کرده، بدن خود را کش دهید و بلند شوید.
    </p>
    <p dir="RTL">
        به کار خود ادامه دهید.
    </p>
    <p dir="RTL">
        این وضعیت یوگا، تنها نمونه ای از صدها موردی است که در کتاب ها، فیلم ها یا کلاس ها وجود دارد.
    </p>
    <p>
        علاوه بر یوگا، انواع بسیاری از کشش ها وجود دارد که می توانید انتخاب کنید. چیزی که اهمیت دارد، این است که به مدت 20 تا 30 دقیقه و سه بار در هفته و با تمرکز بیشتر بر روی قسمت پایین – پشت پاها و بالای پاها کشش را انجام دهید. از نقطه ای که دارای ناراحتی می
        باشد کشش را انجام ندهید.
    </p>

</div>

{% endblock %}