{% extends "quiz_doc/article_base.html" %} {% block content %}

<div class="block mb-5">
    6.من در مورد گریستن حس خوبی دارم و به خودم اجازه می دهم که در صورت لزوم گریه کنم.
</div>
<div class="my-scroll">
     <p dir="rtl">غمگینی و اندوه احساساتی هستند که ناشی از از دست دادن واقعی یا خیالی چیزی یا کسی است. وقتی شخصی خاص یا چیزی مهم یا یک اعتقاد و باور گرامی از دست می رود، شکاف یا حفره ای در واقعیت درونیتان احساس می کنید. گرچه گریه کردن در مورد فقدان می تواند بخشی از فشارهای بدنی را تسکین دهد، اغلب در فرهنگ ما، مردان سخت به خود اجازه ی گریه کردن می دهند. این در حالی است که بانوان ممکن است آموخته باشند وقتی عصبانی هستند گریه کنند و از گریه به عنوان ابزاری برای اغوا و یا دستکاری احساسات خود و سایرین استفاده کنند. این الگوها می تواند منجر به انواعی از علائم فیزیکی مانند از دست دادن اشتها، تنگی قفسه سینه، بی خوابی، خستگی یا حتی بیش فعالی گردد. به علاوه؛ فقدان و از دست دادن بر تفکرات و روش های رفتاری ما نیز تاثیر می گذارد.
	 </p>
	 <p dir="rtl">انکار، اغلب اولین گام در روند اندوه به حساب می آید. شما از خودتان یا دیگران می شنوید که می گویند: "نمی توانم این را باور کنم" یا " این امر نمی تواند برای من اتفاق افتاده باشد". تعادل طبیعی ما در مواجهه با از دست دادن یا مرگ به چالش کشیده می شود. رفتن به حالت شوک، عقب نشینی و یا کناره گیری کردن، بی حس و سست شدن،  یا انجام رفتارهای بیماری گونه برای  مسدود کردن واقعیت سخت می تواند راه هایی را برای پنهان سازی و یا سازگاری با اندوه فراهم کند. این واکنش ها در مراحل اولیه ی اندوه نرمال هستند چرا که به ذهن و بدن اجازه می دهند تا از آسیب فاصله ی لازم را بگیرد.  این واکنش ها به آرامی فرصتی برای آگاهی و پذیرش حقیقت در برخورد با حقیقت سخت پیش رو، در اختیار می گذارند. زمانی که دنیا از این رو به آن رو می شود، طبیعی است تا مدتی زمان ببرد تا به آن سازگار شویم.
	 </p>
	 <p dir="rtl">خشم اغلب در ادامه ی انکار قرار می گیرد. مردم از کارفرمایی که آن ها را اخراج کرده است یا با ارتقای آن ها مخالفت کرده است، شوهر یا همسری که آن ها را ترک کرده و خدایی که اجازه داده این تراژدی رخ دهد، عصبانی می شوند. از آنجایی که خشم ممکن است یک احساس مورد تایید نباشد، اغلب فرو خورده می شود و در درون فرد ذخیره می گردد. این موضوع می تواند برای سلامتی جسمی و روانی بسیار مضر باشد.
	 </p>
	 <p dir="rtl">بعد از انکار و به همراه خشم، بسیاری از افراد فازی را با عنوان "چانه زنی یا معامله" تجربه می کنند. این فاز بدین صورت است که آن ها تمامی استراتژی هایی را که به فکرشان می رسد برای تغییر شرایطشان استفاده می کنند.
	 </p>
	 <p dir="rtl">آن ها تلاش می کنند تا با خدا، سرنوشت و تقدیر و یا ماوراء الطبیعه به صورت مستقیم یا غیر مستقیم معامله کنند. که در این حالت اغلب قول می دهند "خوب باشند" و یا کارهای قهرمانانه انجام دهند، تنها اگر این فقدان و از دست دادن از بین برود و حذف شود.  افراد عزادار و اندوهگین ممکن است به زیارت و یا سفرهای روحانی بروند، به شدت مذهبی شوند، به خیریه ها هدیه بدهند و انفاق کنند، رژیم های سلامتی جدیدی را شروع کنند، نامه های عذرخواهی برای شریک هایشان بنویسند که در آن از آن ها التماس می کنند که برگردند و بسیاری دیگر از فعالیت هایی از این دست را انجام می دهند.
	 </p>
	 <p dir="rtl">چنین معامله هایی اغلب آخرین تلاش برای خنثی سازی و جلوگیری از غوطه وری در چاه عمیق درد هایی است که در مواجهه با فقدان یا از دست دادن پدیدار می شود. وقتی که این استراتژی ها شکست می خورند، غم و اندوه واقعی رخ می دهد. غم و اندوه شما را در هسته ی اصلیِ بودن و از آن نقطه ای که سوگوار این فقدان هستید، لمس می کند. صدای  آه های عمیق که با گریه همراه است، نشانه های سالمی از این موضوع است که شما با این درد دقیقاً تا ریشه و عمق آن مواجهه شده اید. دو راه برای رویارویی با اندوه وجود دارد، "سخت و سریع" یا " سخت و آرام" . سالم ترین راهی که می توانید از آن طریق زخم هایی که به وسیله ی فقدان ایجاد شده اند را التیام بخشید،  این است که به صورت مجزا و آرام آرام با آن روبرو شوید تا دردی را که حس می کنید با گریه از بین ببرید. اجازه ی فریاد زدن و یا نفرین و درشت گویی با خود، می تواند دریچه های سیلابی را که اشکهایتان را مسدود کرده اند به جریان بیاندازد.
	 </p>
	 <p dir="rtl">تمامی این مراحل منجر به فاز نهایی می شود:
	 </p>
	 <p dir="rtl">کناره گیری از اندوه و بعد آن در بهترین حالت پذیرش رخ ی دهد. غم و اندوه مانند دیگر احساسات عمیق، آب های راکد درونی را بر می انگیزند و این می تواند باعث گرامی داشتی عمیق گردد چرا که این احساسات خواستار ارزیابی مجدد ارزش های زندگی هستند . و سوالاتی را مطرح می کنند که ممکن است سال ها پرسیده نشده به جای مانده باشد.
	 </p>
	 
</div>

{% endblock %}