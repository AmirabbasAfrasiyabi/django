{% extends "quiz_doc/article_base.html" %} {% block content %}

<div class="block mb-5">
    10.من نسبت به حساسیت متفاوت دیگران و سبک متفاوت آن ها به ابراز عشق احترام قائل هستم.
</div>
<div class="my-scroll">
    <p dir="rtl">برخی از ما از نظر "احساسات و عواطف" قوی تر از دیگران هستیم و احساسی تر برخورد می کنیم. ما به آسانی از واژگان احساسی استفاده می کنیم، به طور طبیعی در مورد زندگی درونی عاطفی خودمان از جمله احساسات ناگهانی مان در مورد فرد یا وضعیتی خاص، صحبت می کنیم. برخی از ما خیلی سریع، ناراحتی هایمان از طریق اشک ریختن، عصبانیتمان با استفاده از کلمات درشت، خوشحالی هایمان با دست زدن و یا بالا و پایین پریدن ابراز می کنیم. برای مثال، برخی از بانوان به شدت تحت تاثیر تغییرات جزئی خلق و خو یا انرژی قرار می گیرند، این در حالی است که همسرانشان ممکن است نسبت به این تغییرات کاملاً ناآگاه باشند یا اصلا متوجه آن ها نگردند. در این وضعیت خانم ها دوست دارند در مورد احساساتشان و در مورد آنچه از نظر عاطفی تجربه می کنند صحبت کنند. و آقایان هر بار که این موضوع یا پرسش از طرف همسرانشان مطرح می شود که "چه حسی دارید؟" و یا "چه احساسی می کنید؟" دست پاچه یا عصبی می شوند.
	</p>
	<p dir="rtl">بسیاری از زوج ها و یا افرادی که با یکدیگر در یک پروژه ی مشترک کار می کنند، کشف کرده اند که "سبک های احساسی" آن ها بسیار متفاوت است. این که یک مرد به شکل مشابهی احساساتش را بیان نمی کند در این مفهوم نیست هیچ حسی نداشته یا احساس عمیقی نسبت به چیزی ندارد! این بدین مفهوم است که او اغلب احساساتش را از طریقی بیان می کند که کاملا با روش همسرش متفاوت است.
	</p>
	<p dir="rtl">برای برخی از افراد صحبت کردن در مورد احساسات نوعی روش خود-درمانی محسوب می گردد. این مسئله که بتوانیم آنچه در درونمان می گذرد را به سطح بیاوریم و آشکار سازی کنیم آرامش بخش است. و اینکه بتوانیم چیزهایی را که از لحاظ عاطفی درونمان می گذرند و روی روانمان تاثیر می گذارند را شناسایی و علامت گذاری کنیم راضی کننده است. صحبت کردن و به اشتراک گذاری احساسات برای برخی از افراد ، راهی برای عمیق سازی پیوند میان آن هاست. دو دوست نزدیک ممکن است از این رویکرد برای دستیابی اولیه به صمیمیت استفاده نمایند. با این حال برای برخی از افراد، سکوت و کناره گیری، روش های ابتدایی درمان و التیام به حساب می آیند.
	</p>
	<p dir="rtl"> جان گرِی در کتاب روشنگر خود به نام " مردان مریخی، زنان ونوسی" درباره ی این نیاز (به ویژه در مردان) که باید موقتا به درون "غارشان (خلوت امنشان)" عقب نشینی کنند تا بتوانند در آنجا احساسات قوی و عجیبی که متحمل می شوند را طبقه بندی کرده و درک کنند، صحبت می کند. توصیه ی او به همسران، همکاران، شرکا و دوستان خانم آن ها این است که حداقل تا زمانی که خود فرد در خواست حضورشان را داشته باشد، فرد را به حال خود بگذارند.
	</p>
	<p dir="rtl">این امر بسیار مودبانه و ناشی از احترام است که دیگر افراد را به حال خودشان بگذاریم و اجازه دهیم با دردها، اندوه ها، عصبانیت و ترس هایشان، به روش خودشان و با زمانبندی خودشان کنار بیایند و آن ها را برطرف کنند.
	</p>
	<p dir="rtl">یک نصیحت ساده و پیش پا افتاده:
	</p>
	<p dir="rtl">به خاطر داشته باشید که لزوما وقتی فردی احساساتش را بیان می کند و یا در مورد دردهایش صحبت می نماید، به دنبال راه حل نیست، بلکه در حقیقت با دستیابی به شفاف سازی و آشکار کردن احساساتش به خودش کمک می کند. در این شرایط، جان گری در کتابش روش های توجه مراقبتی، تمرین گوش دادن فعال و خودداری از نصیحت ها و مشاوره های ساده را توصیه می کند.
	</p>
	<p dir="rtl">سایر تحلیل گران رفتار های انسانی، سبک های ارتباطی و درجات متنوع بیان آزادانه ی عواطف را با اصطلاحات مختلفی توصیف نموده اند. این که به یاد داشته باشیم که احساسات ما اساساً موهبت ها و مسئولیت های ما هستند بسیار خوب است. ما نمی توانیم و نباید از دیگران انتظار داشته باشیم یا آن ها را مجبور نماییم تا به روش ما با احساساتشان برخورد کنند.
	</p>
	<p dir="rtl">ما همه را به عمیق تر نمودن درک، خود آگاهی، مسئولیت پذیری نسبت به خود و پذیرش خویش از احساساتشان ترغیب می کنیم. و از انتخاب هایی در نوع بیان احساسات (یا در خودداری از بیان احساسات) حمایت می کنیم که به جای اینکه منجر به جداسازی و تفکیک بیشتر افراد بنا به جنسیت، نژاد و طبقات مختلف اجتماعی و اقتصادی و یا ملیت گردند، آن ها را به یکدیگر نزدیک می نماید. و درک می کنیم که همواره اختلاف هایی در روش هایی که افراد و ملت ها زندگی عاطفی خود را اداره می کنند وجود دارد.
	</p>
	<p dir="rtl">در انتها به یاد داشته باشید که باید از یک طرف، از تبدیل شدن به یک معتاد عاطفی برحذر بوده و از طرف دیگر، مراقب کرخت شدن و بی حس شدن نسبت احساسات خود باشید.
	</p>
	
</div>

{% endblock %}