{% extends "quiz_doc/article_base.html" %} {% block content %}

<div class="block mb-5">
    4.من قادرم عصبانیتم را به گونه ای بیان کنم که به جای اینکه برای خودم یا دیگران مشکلاتی ایجاد کند، مسائل را حل نماید.
</div>
<div class="my-scroll">
    <p dir="rtl">خشم و عصبانییت پاسخ احساسی به آن چیزی است که ما به عنوان بی عدالتی یا نا امیدی می بینیم. اگرچه جامعه بی عدالتی را تأیید نمی کند. اما خشم را نیز تأیید نمی کند. وقتی کودک بودیم همیشه می شنیدیم: "دعوا نکن" یا " یک خانم عصبانی نمی شود" یا " عصبانیتت رو کنترل کن!"
	</p>
	<p dir="rtl">انرژی خشم قدرتمند است و نادیده گرفتن آن سبب از بین رفتنش نمی شود. غالباً خشم تا زمانی که شعله ور شود، به صورت پنهانی روشن باقی می ماند. و یا محصور و مسدود شده تا اینکه مانند سمی تراوش می کند که می تواند باعث بروز بیماری گردد. اگر سرکوب خشم عادت پاسخگویی شما به آن است، به احتمال زیاد دچار مشکل خواهید شد. به عنوان مثال فشردن مزمن فک و دندان ها روی هم می تواند باعث انحراف چیدمان دندان ها شده، سردرد را القا کند، دندان ها را از بین برده و زیبایی های ظاهر فیزیکی فرد را کم کند.
	</p>
	<p dir="rtl">خشم بیان نشده می تواند موجب نارضایتی شود و منجر به انفجارهای پیش بینی نشده ای گردد که روابط و تعادل روانی را مختل می کند. بسیاری از افراد خوب و خوش برخورد و گرامی که از دیدگاه اخلاقی در جامعه مثال زدنی هستند، اغلب عصبانیت شدیدشان را پنهان می سازند. آن ها به جای اشتراک گذاری آشکارای احساساتشان، به صورت نهان خصمانه می شوند و در حالیکه از پشت خنجر می زنند با لبخند با دیگران روبرو می شوند.
	</p>
	<p dir="rtl">از آنجایی که نسخه ها و تجویز های فرهنگی بسیار قوی ای بر علیه ابراز خشم وجود دارد، این فعالیت تهاجمی منفعل، به روند استاندارد فعالیتی در بسیاری از نهاد های اجتماعی از جمله در محل کار تبدیل شده است. اگر ما به اندازه ی کافی شجاع باشیم تا درمورد خشم و عصبانیتمان، حقیقت را بگوییم ، دنیای ما به احتمال بسیار زیاد مکانی با صداقت بیشتر و صلح آمیزتر خواهد بود.
	</p>
	<p dir="rtl">اینکه احساس خشم و عصبانیت می کنید طبیعی است. و بیان آن نیز طبیعی می باشد. در اینجا پیشنهاداتی ارائه می شوند که چطور به جای ایجاد مشکلات جدید، از خشم برای حل مشکلات استفاده کنید. تصمیم بگیرید که در مورد چه چیزی عصبانی هستید. تا زمانی که در مورد آن شفاف نباشید، مشکلات نمی توانند حل شوند. رها سازی مقداری از خشم و عصبانیت می تواند کمک کند تا مشکل را با دقت بیشتری مشخص کنید. می توانید با یک راکت تنیس روی تختتان بکوبید، اتومبیل خود را در خیابان خلوتی پارک کنید و با تمام وجود فریاد بزنید، یا اینکه بحثی ساختگی و مسخره با دوستی داشته باشید. تخلیه ی مقداری از خشم در ابتدا، باعث شفافیت و باز شدن ذهنتان می شود و شناسایی مشکل را برایتان آسانتر می نماید.
	</p>
	<p dir="rtl">هنگامی که دریافتید در چه موردی عصبانی هستید، آن را با فرد یا افرادی که در آن نقش دارند در میان گذارید و اجازه دهید آن ها بفهمند که شرایط را چگونه می بینید. به خاطر داشته باشید که احساسات آن ها را نیز در نظر بگیرید. از آن ها بپرسید که در این مورد چه احساسی دارند. این یک گام مهم است چرا که شما را از این فرض که می دانید سایر مردم چه حسی دارند باز می دارد و کمک می کند تا شرایط را شفاف سازی کنید و بدانید که شما و طرف مقابل در مورد یک چیز صحبت می کنید.
	</p>
	<p dir="rtl">پس از اینکه فرد مقابل احساسات خود را به اشتراک گذاشت، تصمیم بگیرید که چه کاری انجام دهید تا این مشکل دوباره رخ ندهد. با همه ی مشکلات یا آدم ها نمی توان به سادگی کنار آمد. تنها به خاطر داشته باشید که هر بار تنها در مورد یک مسئله اقدام کنید، هدف را در ذهن حفظ کنید و نگذارید به حاشیه یا انحراف کشیده شود و به علاوه به چندین روش خلاقانه برای برخورد با مشکلات فکر کنید. ممکن است انتخاب کنید که به طور مستقیم با فرد یا شرایطی که در مورد آن عصبانی هستید اقدام کنید. اما برای اینکه تعادل خود را حفظ نمایید نیاز است تا به روشی احساساتتان را کم انرژی تر کنید: یک بازی سخت تنیس، یا فعالیت ایروبیک، یا صحبت با یک شنونده ی خوب، راه های مفیدی برای رویارویی با عصبانیت هستند.
	</p>
	
	
	
</div>

{% endblock %}