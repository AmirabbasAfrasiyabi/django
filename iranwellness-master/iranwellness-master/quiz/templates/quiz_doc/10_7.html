{% extends "quiz_doc/article_base.html" %} {% block content %}

<div class="block mb-5">
    ۷. بلوغ جنسی من در حدی است که من را قادر می‌سازد در مورد فعالیت‌های جنسی خود تصمیمات وظیفه شناسانه و امن بگیرم.


</div>
<div class="my-scroll">
  <p dir="rtl">	آموزش جنسی خود را چگونه نمره دهی می‌کنید؟ دید شما به رابطه جنسی تحت تأثیر چه فردی است؟ چقدر راحت می‌توانید در مورد رابطه جنسی صحبت کنید؟ میزان آگاهی شما از بدنتان در چه حدی است؟ </p>
  <p dir="rtl">جوانان امروزی، در جهانی که پر از بیماری‌های جنسی است، وارد دوران بلوغ خود می‌شوند. برخی از این بیماری‌ها بقای ملت‌ها و برخی از نژادها را تهدید می‌کنند. در آمریکا از بین هر 4 نفری که مبتلا به ایدز می‌شوند، یک نفر زیر 22 سال سن دارد و ابتلا به ایدز در این گروه سنی نسبت به گروه‌های دیگر با سرعت بیشتری رشد می‌کند. نوجوانان زودتر وارد روابط جنسی می‌شوند و چندین شریک جنس دارند. در آمریکا 77% زنان و 86% مردان قبل از سن 20 سالگی رابطه جنسی داشته اند. از آنجایی که ریسک کردن، بخشی از نوجوان بودن است، بسیاری از نوجوانان فکر می‌کنند آسیب ناپذیرند و قوانین و هنجارها را مورد سوال قرار می‌دهند. </p>
  <p dir="rtl">هنوز هم بسیاری از والدین نیازی به آماده سازی و آموزش روابط جنسی به نوجوانان خود نمی‌بینند و معتقدند چون فرزندانشان در معرض موارد بیشتری از روابط هستند، بیشتر از آن‌ها از این موارد اطلاع دارند. بسیاری از والدین می‌ترسند در مورد روابط جنسی به وضوح صحبت کنند. آموزش روابط جنسی عموماً به مدارس و دانشگاه‌ها سپرده می‌شود. اما بسیاری از مدارس، پرسنل آموزش دیده برای این کار را ندارند. برخی مدارس صحبتی در مورد روابط همجنس گرایانه نمی‌کنند. برخی دیگر به صورت واضح در مورد روش درست استفاده از کاندوم صحبت نمی‌کنند. در بسیاری از مدارس، این فاکتورها باعث می‌شوند که کلاس‌های آموزش روابط جنسی به صورت جوکی برای حاضران کلاس درآیند. </p>
  <p dir="rtl">یکی دیگر از نتایج ضروری و دردناک صحبت آزاد در مورد روابط جنسی و افزایش آگاهی در مورد آن، برملا شدن سوءاستفاده‌های جنسی است که در گذشه پنهان می‌شدند. ما داریم می‌بینیم که سوءاستفاده جنسی چقدر رایج بوده و هنوز هم هست. والدین، معلمان، مبلغان دینی، روانشناسان و ... از قدرت و تسلطی که بر روی کودک دارند استفاده می‌کنند و از موقعیت خود برای کسب لذات جنسی، سوءاستفاده می‌کنند. برخی دیگر نیز از این موارد آگاهی داشته‌اند ولی در مقابل این اعمال عکس‌العملی نشان نمی‌داده‌اند یا نشانه‌های واضح این امر را کتمان می‌کرده‌اند. تعجبی ندارد که بسیاری از مردم از حال و اوضاع حاضر دنیا، خانواده‌ها و اماکن دینی  و آموزشی ناامید شده‌اند. اگر به صورت آگاهانه با این حقیقت روبرو نشویم، به صورت ناخودآگاه آن را تکرار می‌کنیم یا افراد را به تکرار آن تشویق می‌کنیم. </p>
  <p dir="rtl">حتی اگر سوءاستفاده‌‌های جنسی و اپیدمی‌ها را در نظر نگیریم، نگاهی گذرا به روزنامه‌ها، گفت و گوهای افراد، بحث با دوستان یا حتی بررسی افکارتان، وجود مشکلات، سوءبرداشت‌ها و ترس از روابط جنسی را نشان می‌دهند. برای مثال:</p>
  <p dir="rtl">"قبل از این که ازدواج کنیم همش رابطه داشتیم. اما الان هیچ علاقه‌ای به رابطه نداره. مشکل چیه؟"</p>
  <p dir="rtl">"من حتما غیرعادیم. من هیچ وقت نتونستم همزمان با همسرم ارضاء بشم"</p>
  <p dir="rtl">"فقط اگه من ...... اونوقت می‌تونستم همسرم رو ارضا کنم"</p>
  <p dir="rtl">"اون میگه واقعاً دوستم داره. پس چرا من احساس می‌کنم صرفاً یک ابزار جنسی‌ام"</p>
  <p dir="rtl">مشکل اصلی هم چنان برقرار است: به جای این که رابطه جنسی به صورت یک تجربه ذهن-بدن در نظر گرفته شود، ما یاد گرفته‌ایم که انرژی جنسی خود را مسدود کنیم یا به ارگان‌های جنسی خود محدودشان کنیم. وقتی تمرکز رابطه جنسی تنها بر روی دخول باشد، نیاز به مورد توجه بودن، نرمی و لطافت و درگیری کل بدن و ذهن برآورده نمی‌گردد. نتیجه آن ناامیدی، عصبانیت و آسیب به مفهوم خود است. </p>
  <p dir="rtl">برخی اگر چه نیت خوبی دارند، اما رابطه جنسی را کثیف، بخشی از ماهیت پست انسان، چیزی که باید از آن ترسید و از سر انجام وظیفه، می‌دانند. آن‌ها هم چنان بدن را در درجه دوم اهمیت و پس از ذهن قرار می‌دهند. چیزی که در صورت نیاز به آن پرداخته می‌شود و در مواقع دیگر نادیده گرفته می‌شود. تعداد بسیار کمی از افراد به ترس، خجالت، گیجی و عصبانیت پیرامون افکار و کلمات و رفتارهای والدین، معلمان، مبلغان دینی و دوستان، آلوده نشده‌اند. وقتی در مورد رابطه جنسی به صورت متعادل، عاقلانه و محترمانه در مدارس، اماکن مذهبی یا کلاس‌های  شرکت صحبت نشود، کشف ارتباط  بین رابطه جنسی و کل زندگی  سخت می‌گردد.</p>
  <p dir="rtl">نتیجه این گیجی، آلودگی و انسداد انرژی جنسی ماست که منجر به ایجاد دسته‌ای از مشکلات می‌شود:</p>
  <p dir="rtl">•	ناتوانی جنسی یا منجمد شدن</p>
  <p dir="rtl">•	وسواس یا اعتیاد جنسی</p>
  <p dir="rtl">•	روابط ناکارآمد</p>
  <p dir="rtl">•	سوءاستفاده جنسی از جمله تجاوز</p>
  <p dir="rtl">•	بیماری به خصوص برای اندام تناسلی</p>
  <p dir="rtl">•	درد جسمی، روحی، احساسی</p>
  <p dir="rtl">اکثر ما برای اینکه بپذیریم موجوداتی جنسی هستیم، رابطه جنسی را بخشی از زندگی بدانیم و به جای ایجاد ترس، ناراحتی، انتقال بیماری‌ها و مرگ، از روابط جنسی برای بهبود زندگی استفاده کنیم، به کمک نیاز داریم.</p>
  



</div>

{% endblock %}
