{% extends "quiz_doc/article_base.html" %} {% block content %}

<div class="block mb-5">
    ۶.من به حریم دیگران احترام می‌گذارم و از حریم خود نیز آگاهی دارم.


</div>
<div class="my-scroll">
<p dir="rtl">	در اصول مدیریتی هر سیستم سالمی، دو عنصر اساسی هستند که به ما اجازه داشتن حداکثر تمایز و انعطاف-یکپارچگی را می‌دهند. یکپارچگی به معنای گردهم آمدن به شکل یک کل دارای عملکرد می‌باشد. تمایز، خورد شدن به قسمت‌های تخصصی شده می‌باشد. این دو اصل در حوزه ارتباطات معنادار هستند. </p>
<p dir="rtl">•	اگر تمرکز به شدت بر روی یکپارچگی باشد، رابطه به صورت تافته‌ای از مواردی می‌شود که دو طرف یا دوست دارند و یا دوست ندارند. در این حالت شخصیت منفرد وجود ندارد و تطابق، قانونی نانوشته است. </p>
<p dir="rtl">•	اگر تمرکز به شدت بر روی تمایز باشد، جلوی ارتباط و صمیمیت گرفته می‌شود. زن و شوهر، دو نفر جدا می‌باشند که تنها در فضایی مشترک زندگی می‌کنند. </p>
<p dir="rtl">•	تمایز، احترام به شخصیت منفرد و نیازهای شخصی یگدیگر و درعین حال یکپارچگی و توانایی ایجاد برهم کنش‌های حمایتی به صورت روزانه ، باعث ایجاد پایدارترین و رضایت بخش ترین روابط می‌شود. </p>
<p dir="rtl">تمایز مربوط به حد و مرزهای شخصی است. Merle Fossum و Marilyn Mason، نویسندگان کتاب "روبروشدن با شرم"، حد و مرزهای بین فردی را خطی نامرئی، سخت یا قابل نفوذ، می دانند که حدود هر فرد را در رابطه مشخص می‌کنند. در روابط سالم، نفوذ پذیری مرزها توسط خود فرد مشخص می‌شود. در روابط ناسالم، مرز توسط فرد مقابل تعیین و تنظیم می‌گردد. </p>
<p dir="rtl">یکی از زیباترین توصیف‌های مرزهای بین فردی و مسئولیت در مقابل خود، توسط Byrone Katie  انجام شده است. خانم کتی هزاران نفر را با انجام فرایندی ساده که در آن افکار بررسی می‌شوند، هدایت می‌کند. او در مطالعات خود به این نتیجه رسید که سه نوع "کار" وجود دارد. کار‌های من (افکار، عقاید و اعمال من)، کار‌های تو (افکار، عقاید و اعمال تو) و کارهای خدا (هر چیزی که مربوط به من و تو نمی‌شود).  وقتی من درگیر کارهای تو و خدا باشم، زمانی برای رسیدگی به کارهای خود ندارم و زندگی من به خوبی پیش نمی‌رود. وقتی من درگیر کارهای خود باشم، متوجه چیزی هستم که بر روی آن کنترل دارم. هیچ چیز دیگری در واقع تحت کنترل من نیست. </p>
<p dir="rtl">این عقیده را در نظر بگیرید: من در قبال خوشحالی افرادی که دوستشان دارم مسئولم و و شادی من به آن‌ها بستگی دارد. در ظاهر این عقیده بسیار عاشقانه است و موضوع بسیاری از آهنگ‌های عاشقانه می‌باشد. اما وقتی با دقت به این موضوع توجه کنید، می‌بینید که این عقیده تا حدی غیر محترمانه است. مرزها سالم نیستند. اگر من مسئول شادی تو باشم، در واقع  منظور من این است که منبع قدرت و ابتکار و مسئولیت پذیری تو در مقابل خودت، من هستم. من در تلاشم تا چیزی را که باعث ایجاد عزت نفس در تو می‌شود، از تو بگیرم. من شادیت را به خودم ربط می‌دهم! من بسیار خود محور هستم! و اگر تو مسئول شادی من هستی، پس من چه قدرتی دارم؟ شانس من برای کسب عزت نفس چقدر است؟ من نمی‌توانم شاد باشم مگر این که تو اجازه آن را به من بدهی. این کار بیشتر شبیه به اسارت است تا شریک بودن در زندگیی. </p>
<p dir="rtl">Jordan Paul  و Margaret Paul کتابی به نام "آیا من باید از خودم دست بکشم تا دوستم داشته باشی؟" تألیف کردند. این سوال در مورد مرزها، مسئولیت پذیری و صمیمت است. در این کتاب نشان داده می‌شود وقتی ما از خودمان دست می‌کشیم، به جای کمک به رابطه، به آن آسیب می‌زنیم چرا که در رابطه حضور نداریم. </p>
<p dir="rtl">این مسئله بسیار مفصل است که یادگیری آن در طول زندگی انجام می‌شود و با افزایش آگاهی هر روزه ما و "اعمال کوچکمان" واضح‌تر می‌گردد. یافتن تعادل بین علاقه مند بودن و حمایت از کسانی که دوستشان داریم و احترام به کارهای آن‌ها، و روشن کردن نیازها و خواسته‌هایمان به وضوح و با مهربانی، کاری ظریف است. هر زوجی خاص هستند و باید مسیر خود را بیابند. </p>
<p dir="rtl">به سوالات زیر توجه کنید. روراست باشید. پاسخ‌های خود را بنویسید. این کار به شما کمک می‌کند که افکار و احساسات خود را روی کاغذ بیاورید. اجازه دهید پاسخ‌هایتان مانند جریانی از آگاهی، پیاده شوند. پاسخ ها را ویرایش نکنید. نیازی به تمیز و مرتب بودن نیست. </p>
<p dir="rtl">1.	به چه طریقی در کارهای شریک خود دخالت می‌کنید یا از حد و مرزهای او می‌گذرید؟ با افکار خود؟ حرف‌هایتان؟ اعمالتان؟ وقتی این کار را می‌کنید بدنتان چه حسی دارد؟</p>
<p dir="rtl">2.	وقتی شریک زندگیتان در کار شما دخالت می‌کند چه حسی دارید؟ چگونه به او واکنش نشان می‌دهید؟ افکار، احساسات، عقاید و اعمال شما چه هستند؟</p>
<p dir="rtl">ید	به چه روش‌های از خود دست می‌کشید؟ متوجه چه افکار و احساساتی می‌شوید؟ </p>
<p dir="rtl">4.	روش‌های مبتکرانه و محبت آمیز برای درخواست احترام به حد و مرزهای شما و زندگی با شخصیت خودتان، چه هستند؟ این کار چگونه شما را به کسانی که دوستشان دارید نزدیکتر می‌کند؟ چند روش را بیابید. </p>
<p dir="rtl">وقتی افکار، عقاید و اعمال خود را مورد پرسش قرار دادید، اطلاعات و آگاهی‌های جدید خود را وارد رابطه کنید. با کارهای کوچک شروع کنید و کم کم به صورت روزانه، موارد را تنظیم کنید تا با گذر زمان پیشرفت‌هایی بزرگ داشته باشید. </p>

</div>

{% endblock %}
