{% extends "quiz_doc/article_base.html" %} {% block content %}

<div class="block mb-5">
    ۳.من قادر هستم علیرغم وجود تضادهای حل نشده رابطه‌ای لذت بخش داشته باشم.


</div>
<div class="my-scroll">
  <p dir="rtl">	برای داشتن یک رابطه شاد باید تمام تضادهای خود را حل کنیم. درسته؟</p>
  <p dir="rtl"> با توجه به محقق ازدواج، دکتر John Gottman  در کتابش به نام The seven principles for making marriage work ، خیر، اشتباه است. مطالعات گاتمن بر روی هزاران زوج در طی بیش از 30 سال نشان می‌دهد که 69% تضادهای موجود در رابطه قابل حل نیستند. تفاوت در اصلیت و خانواده و فرهنگ، شخصیت، سبک زندگی و ارزش‌های شخصی غالباً جلوی حل همیشگی مشکل را می‌گیرند. اگر چه ممکن است مشکل حل نشود اما نحوه برخورد ما با آن است که تعیین می‌کند آیا ما می‌توانیم ازدواجی شاد و صمیمی داشته باشیم یا نه؟. دکتر گاتمن در پیش بینی دوام روابط خبره شده است. او می‌تواند در 5 دقیقه اول صحبت با 91% صحت، دوام رابطه را پیش بینی کند. او هم چنین می‌تواند در 3 دقیقه اول صحبت  با 96% صحت، پیش بینی کند که آیا مشکل حل می‌شود یا نه. </p>
    <p dir="rtl">رمز یک رابطه شاد، ایجاد دوستی است. این کار نیازمند آگاهی یافتن و یادگیری برخی مهارت‌های به نسبت ساده است. در ادامه خلاصه‌ای از یافته‌ها دکتر گاتمن آورده شده است.</p>
      <p dir="rtl">به جای تعمیر کردن بسازید.</p>
        <p dir="rtl">دوستی، از دل علاقه، احترام و تحسین بر می‌آید. اگر نحوه ارتباط ما احترام و قدردانی را انتقال دهد، حتی اگر سر مسئله‌ای توافق نداریم، رابطه می‌تواند رشد پیدا کند. گاتمن مفهومی را با عنوان 4 سوارکار آخرالزمان بیان کرد. وجود همیشگی این 4 سوارکار در رابطه، نشانه خوبی نیست. این 4 سوارکار عبارتند از: انتقاد، تحقیر، جبهه گیری و نادیده گرفتن. هیچ یک از این 4 مفهوم، علاقه، احترام و تحسین را انتقال نمی‌دهند. حتی اگر افراد گاهی اوقات دچار این 4 مورد شوند، باز هم امکان حل مشکل وجود دارد، به شرطی که فرد به خود اجازه دهد تحت تأثیر همسرش قرار گیرد. پس حتی اگر گاهی اوقات منتقد می‌شوید و در حالت دفاعی قرار می‌گیرید، اگر بتوایند چیزی را که طرف مقابل می‎گوید بفهمید و از آن بیاموزید، رابطه می‌تواند نجات یابد. </p>
          <p dir="rtl">چگونه علاقه و دوستی با هم جوش می‎‌خورند؟ گاتمن می‌گوید که این مسئله با ایجاد و رشد برهم کنش‌های مثبت بین افراد ایجاد می‌شود. او نسبت طلایی 5:1 را بدست آورد. اگر شما و شریک زندگیتان به ازای هر 5 بر هم کنش مثبت یک برهم کنش منفی داشته باشید، ازدواج شما به خوبی ادامه می‌یابد. مسلماً اگر نسبت، بیشتر از این باشد، ازدواج بهتری خواهید داشت. پیام این بخش این است که نقاط قوت خود را تقویت کنید و رابطه را روی آن بسازید و بر روی نفاط ضعف تمرکز نکنید. به جای سفرهای رومانتیک بزرگ و هدیه‌های گران قیمت، موارد مثبت را در برهم کنش‌های کوچک هر روز خود وارد کنید. به یاد آورید که چرا عاشق شدید. به اخلاق‌های هم توجه کنید. به دنبال چیزهایی باشید که در یکدیگر تحسین می‌کنید و هر چند وقت یک بار، آن‌ها را در ذهن خود بازیابی کنید. </p>
            <p dir="rtl">یکدیگر را بشناسید و کشف کنید چه چیزی طرف شما را راضی و خوشحال می‌کند. سپس راه‌هایی را بیابید که طرفتان بیشتر، این حس را داشته باشد. هر چه شریک زندگی شما بیشتر حس خوشحالی داشته باشد، بیشتر به خوشحالی شما کمک می‌کند و در نهایت هر دو با وجود تضادها و نقص‌ها زندگی شادی خواهید داشت. </p>
              <p dir="rtl">تمرین:</p>
                <p dir="rtl">•	بر روی یک کاغذ مواردی را که به خاطرشان شریک زندگی خود را تحسین می‌کنید بنویسید. </p>
                  <p dir="rtl">•	به دنبال فرصت‌های کوچک برای نشان دادن حس تحسینتان به او باشید. تمام موارد را به یکباره نشان ندهید و با سلیقه در طول روز او را تحسین کند. </p>
                    <p dir="rtl">•	حداقل برا ی2 هفته این کار را بکنید.</p>
                      <p dir="rtl">•	همان طور که پیش می‌روید به لیست اضافه کنید. </p>
                        <p dir="rtl">•	نتایج خود را در دفتر خاطرات خود بنویسید یا با دوست خود در میان بگذارید. </p>

</div>

{% endblock %}
