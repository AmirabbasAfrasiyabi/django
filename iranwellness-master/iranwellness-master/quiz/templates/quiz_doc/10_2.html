{% extends "quiz_doc/article_base.html" %} {% block content %}

<div class="block mb-5">
    ۲.من احساس می‌کنم کاملاً توسط فرد دیگری فهمیده شده‌ام و مورد تأیید قرار گرفته‌ام.


</div>
<div class="my-scroll">
  <p dir="rtl">	آیا تا به حال این حس را داشته اید که فرد دیگری شما را حس می‌کند؟ بدون این که بپرسد می‌داند و شما را می‌فهمد؟ آیا تا به حال کسی را آن قدر فهمیده‌اید که بتوانید حس کنید کیست، چه فکری می‌کند و چه حسی دارد؟ </p>
    <p dir="rtl">در نگاه اول شاید به نظر برسد که در مورد ذهن خوانی یا علم غیب صحبت می‌کنیم اما این حالات که توسط بسیاری از افراد حس شده‌اند، توسط دکتر Daniel J. Siegel نویسنده کتاب The developing mind  به صورت علمی ثابت شده‌اند. Siegel این حالت را "دید ذهن" یا "حس ششم" می‌نامید. در این حالت ذهن دو نفر به صورت دو طرفه در هم تنیده می‌شود. دو موجود جدا که متمایز هستند به صورت یک وجود متحد در کنار هم می‌آیند. در طی مبادله، ارتباطات کلامی و غیر کلامی در قالب همکاری انجام می‌شوند.</p>
      <p dir="rtl">مثال‌های بسیاری از این پدیده در زندگی هر روزه ما وجود دارند. آیا تا به حال متوجه شده‌اید که وقتی غرق در گفت و گو با فردی هستید، پزیشن بدن شما شبیه به او می‌شود؟ یا افرادی را دیده‌اید که جمله یکدیگر را تمام می‌کنند؟ یا وقتی تنها با یک نگاه، یک دنیا ارتباط با فرد برقرار می‌کنید؟ به این حالت ارتباط همکارانه می‌گویندکه نتیجه "دید ذهن" است. جنبه دیگر ارتباط همکارانه این است که دقیقا به چیزی که گفته شده است پاسخ می‌دهند. این مهارت در "دیالوگ رفلکسی" نیاز است. در دیالوگ رفلکسی پاسخ‌های شنونده دقیقا چیزی را که گوینده بیان کرده است بازتاب می‌دهد و گوینده احساس می‎‌کند که فهمیده شده است. </p>
        <p dir="rtl"></p>
          <p dir="rtl">دید ذهن چگونه کار می‌کند؟
مغز ما از طریق مکانیزم‌هایی که به ما اجازه‌ی درک حالات درونی دیگران را می‌دهند، رشد می‌یابد. اخیراً محققان علم اعصاب، منطقه‌ای را در بخش حرکتی کورتکس جلویی مغز انسان کشف کردند که آن را "نورون‌های آینه‌ای" نامیده‌اند. این نورون‌ها مسئول همدلی ما هستند. همدلی یکی از اولین احساساتی هستند که نوزادان از خود نشان می‌دهند. این نورون‌ها، ما را قادر می‌سازند که موقعیت‌های اجتماعی را درک کنیم و خود را به جای دیگران بگذاریم. ما از طریق حالاتی که سیستم نورون‌های آینه‌ای در ما ایجاد می‌کنند، متوجه حالات افراد می‌شویم. نورون‌های آینه‌ای می‌توانند به سرعت و بدون آگاهی ما از ادراک به حرکت، احساسات و پاسخ‌های فیزیکی منتقل شوند. بدین شکل ما حس روشنی از چیزی که فرد احساس می‌کند،  بدست می‌آوریم.
</p>
            <p dir="rtl">تأثیرات این مسئله بسیار عمیق هستند. درک احساسی دیگران در ارتباط مستقیم با آگاهی و ادراک ما از خودمان می‌باشد. هر چه بیشتر با درون خودمان در ارتباط باشیم، بهتر می‌توانیم درون کسانی که دوست داریم را درک کنیم. هر چه بیشتر با بصیرت با تجربیات خود برخورد کنیم، بیشتر می‌توانیم با تجربیات دیگران همدلی کنیم. هر چه بیشتر با دیگران همدلی کنیم، بیشتر می‌توانیم همدردی کنیم. دید ذهن، مفهومی گسترده است که سه مورد را در بر می‌گرد: دید فطری و توانایی نظر به درون خود، توانایی همدلی با دیگران و توانایی پاسخ به همدردی. این تجربه وقتی بارها تکرار شود می‌تواند پایه رابطه‌ای در هم تنیده باشد و مسیر wellness را از طریق اعتماد و صمیمیت ایجاد کند. </p>
              <p dir="rtl">دکتر Gibb نویسنده کتاب TRUST: a new vision of human relationships for business, education, family and personal living به بهترین شکل این مورد را مطرح می‌کند: " جست و جوی من برای هویت خودم، با کمک آینه‌ای که در یک رابطه واقعی توسط فرد مقابل فراهم می‌شود، انجام می‌گردد. جست و جوی من برای یافتن راهی جهت ارتباط با تو و ایجاد مسیرهایی برای نشان دادن خودم به تو، در واقع قسمتی از جست و جوی من برای یافتن هویت خودم است. هر چه اعتماد من بیشتر می‌شود، اکتشاف من از خودم، جست و جویی معنادار می‌شود. جست و جو، وجود است. من وجود خود را به تو نشان می‌دهم. از آن‌جایی که من را دوست داری، می‌توانم کل خود را بدون پوشش و سانسور به تو نشان دهم. هر چه من با وجود خودم راحت‌تر شوم، ریسک کمتری در نشان دادن خودم به تو حس می‌کنم و وقتی خود را کامل و ارزشمند ببینم، می‌توانم تو را جوری که هستی ببینم. من تو را به عنوان تهدیدی برای خودم نمی‌بینم  بلکه به عنوان یک ماجراجویی در دیدن و احساس کردن می‌بینم. صمیمت واقعی، یک  خواسته انسانی قوی است. وقتی خود واقعی یکدیگر را بدون ماسک و فیلتر و نما ببینیم، صمیمیت ایجاد می‌شود. وقتی اعتماد و صمیمیت وجود داشته باشد، من می‌توانم آسیب پذیر بودن خود را به تو نشان دهم. من متوجه هستم که تعریف من از آسیب پذیری از دل ترس دفاعی من بیرون آمده است. من قابلیت زخم زدن تو به من را، در تو بازتاب می‌دهم. اگر من عمبقاً به تو اعتماد داشته باشم، می‌دانم به من آسیب نمی‌زنی و من نمی‌توانم آسیب ببینم. بنابراین اگر من آسیب ببینم، خودم به خودم آسیب زده‌ام. من دو منبع برای آرامش درونی دارم: اعتمادم به خودم و اعتمادم به تو. صمیمت واقعی که تنها با اعتماد بالا بدست می‌آید، یک حالت آرامش بخش است، چرا که در آن ریسک آسیب دیدن حداقل است. اگر ریسک وجود داشته باشد، در مقابل فوایدی که صمیمیت دارد، کوچک هستند. </p>
                <p dir="rtl">محققان تأیید کرده‌اند که اگر چنین رابطه‌ای را در سال‌های شکل‌گیری شخصیت خود نداشته باشیم، سیستم نورون آینه‌ای ما سرکوب می‌شود و توانایی ما برای همدلی به شدت کاهش می‌یابد. خبر خوب این است که اگرچه مغز آسیب دیده است، اما می‌توانیم به شکل خودآگاه توانایی خود در برقراری ارتباطات همدلانه با دیگران را افزایش دهیم. ما می‌دانیم که مغز قابلیت ایجاد شبکه‌های جدید عصبی را دارد. هیچ وقت برای بر قراری ارتباط با خود یا دیگران دیر نیست. </p>
                  <p dir="rtl">تمرین:</p>
                    <p dir="rtl">•	به یک مکان عمومی شلوغ بروید (پاساژ، فرودگاه یا یک رستوران شلوغ)، جایی که بتوانید به راحتی بنشینید و مردم را نگاه کنید. جای راحت را برای نشستن پیدا کنید. </p>
                    <p dir="rtl">•	لحظه‌ای توقف کنید و همانطور که در لحظه و مکان قرار می‌گیرید، به تنفس خود دقت کنید.</p>

                    <p dir="rtl">•	لحظه‌ای توقف کنید و همانطور که در لحظه و مکان قرار می‌گیرید، به تنفس خود دقت کنید.</p>

                    <p dir="rtl">•	همان طور که از وجود هر فرد آگاه می‌شوید با یک جمله با آن‌ها صحبت کنید "من همان طور که هستید به شما خوشآمد می‌گویم". شما می‌تواند این جمله را با جملاتی مانند "من به عنوان خواهر/  برادرم به شما سلام می‌کنم " </p>
                    <p dir="rtl">•	به صورت، پسچر بدن و حرکات فرد دقت کنید و ببینید آیا می‌توانید مکانی را در بدن خود بیابید (می تواند از حافظه باشد) که بتواند با آن چه فرد احساس می‌کند، شباهت داشته باشد. متوجه این حالات شوید و دوباره جمله خود را تکرار کند. تنها همین کارها را انجام دهید و فراتر از آن نروید. </p>
                    <p dir="rtl">•	سپس فرد دیگری را انتخاب کنید و دوباره تمرین را انجام دهید. </p>
                    <p dir="rtl">•	همان طور که به آرامی متوجه احساسات برآمده از تمرین می‌شوید، به تنفس آرام خود ادامه دهید. مخصوصاً به حس‌های بدنتان دقت کنید. خودتان یا فردی که انتخاب کرده‌اید را بدون قضاوت نگاه کنید. </p>
                    <p dir="rtl">•	اگر در طی این فرایند رشته افکارتان از دستتان خارج شد نگران نباشید. به آرامی افکارتان را با تنفستان به درون خود برگردانید و تمرین را از سربگیرید. </p>
                    <p dir="rtl">•	بعد از آن، در مورد تجربیات خود در دفتر خاطراتتان بنویسید یا با یک دوست در مورد آن صحبت کنید.</p>





</div>

{% endblock %}
