{% extends "quiz_doc/article_base.html" %} {% block content %}

<div class="block mb-5">
    8.من در یک فعالیت چنان درگیر می‌شوم که گذر زمان و خودم را حس نمی کنم.


</div>
<div class="my-scroll">
<p dir="rtl">این حالت، تجربه رایجی است. مردم با شغل های مختلف در سراسر جهان چنین تجربه ای را گزارش داده اند: صخره نوردان، افرادی که مدیتیشن می کنند، رقاصان، هنرمندان، مکانیک ها، آموزگاران، والدین، عاشقان، شطرنج بازان و اعضای گروه های موتورسواری، همه این حالت را گزارش داده اند. ورزشکاران این حالت را "بودن در فاز" می گویند. این حالتی که دکتر "چیکسنتمیهای" که محققی برجسته در حوزه شادی، ابتکار و تجربیات است، "جریان" می نامد.
</p>
<p dir="rtl">او و همکارانش هزاران فرد را در کل جهان، از تمام گروه های سنی، کلاس اجتماعی – اقتصادی و فرهنگ، مورد مطالعه قرار دادند. موضوعات مورد مطالعه، در حین انجام وظیفه ایبا مشخصات زیر همان تجربیات را نشان می دادند:
</p>
<p dir="rtl">•	کار چالش بر انگیز است و به مهارت نیاز دارد
</p>
<p dir="rtl">•	به تمرکز نیاز دارد
</p>
<p dir="rtl">•	اهداف مشخص هستند
</p>
<p dir="rtl">•	به صورت آنی بازخورد دریافت می شود
</p>
<p dir="rtl">•	بدون تلاش و عمیقاً درگیر می کند
</p>
<p dir="rtl">•	فرد احساس کنترل دارد
</p>
<p dir="rtl">•	فرد دیگر خود را حس نمی کند
</p>
<p dir="rtl">•	هوشیاری نسبت به زمان تغییر می کند
</p>
<p dir="rtl">جالب است که در حین تجربه "جریان"، معمولاً افراد از احساسات خود آگاه نیستند چرا که به شدت بر روی وظیفه خود تمرکز دارند. اما بعد از اتمام تجربه، افراد احساس شادی، هیجان و حتی حالت نشئگی را گزارش داده اند.
</p>
<p dir="rtl">پس از تجربه‌ی "جریان"، خود، پیچیده تر از قبل می شود. در اینجا کلمه پیچیدگی به معنای گیج کننده یا بغرنج نیست. پیچیدگی در روانشناسی برای توصیف دو فرایند استفاده می شود: تمایز، حرکت به سمت بی همتا بودن و یکپارچگی، حرکت به سمت یکی شدن با دیگر افراد، عقاید یا چیزی فراتر از خود. بنابراین، تجربه "جریان" به شما کمک می کند در مورد خود و دستاوردهایتان، ساختن عزت نفس و خودی بی همتا و متمایز، حس بهتری داشته باشید و در عین حال این تجربه فرد را یکپارچه می سازد چرا که در حالت تمرکز عمیق، آگاهی شما به شدت منظم است، افکار، نیات، حس ها و احساسات همه بر روی یک هدف متمرکز هستند. تجربه حاصل، رضایت عمیق و اشتیاق برای تجربه‌ی دوباره "جریان" است.
</p>
<p dir="rtl">دکتر "چیکسنتمیهای" می نویسد: "خود در اثر تجربه‌ی "جریان" پیچیده می شود. جالب است، وقتی که صرفاً برای انجام خود عمل و نه انگیزه های بیرونی، به صورت آزادانه عمل می کنیم، یاد می گیریم که چیزی بیش از آنچه بوده ایم، بشویم. وقتی ما هدفی را انتخاب می کنیم و خود را با تمام تمرکز خود بر روی آن سرمایه گذاری می کنیم، هر کاری که می کنیم، شادی آفرین می شود. و وقتی این شادی را بچشیم، تلاش خود را برای چشیدن آن دو برابر می کنیم. بدین شکل "خود" رشد می کند."
</p>
<p dir="rtl">هر فعالیتی که شرایط بالا را داشته باشد، می تواند باعث ایجاد تجربه "جریان" شود. اینکه فعالیت چقدر شادی آور باشد به پیچیدگی و چالش بر انگیز بودن عمل برای انجام دهنده‌ی آن بستگی دارد. فعالیتی ممکن است برای فردی خسته کننده باشد چرا که او را به چاش نمی کشد. اما همان فعالیت می تواند برای فرد دیگری که باید برای انجام آن تمرکز کند، تجربه‌ی "جریان" را ایجاد کند. برای یک فرد خجالتی، یک مکالمه ساده با فردی دیگر می تواند یک چالش باشد.
</p>
<p dir="rtl">هر گونه کاری می تواند "جریان" را ایجاد کند. حتی خسته کننده ترین کار، می تواند به شکلی برنامه ریزی شود که به شکلی باعث درگیر شدن فرد شود. ایجاد بازی از کارهای تکراری، باعث شادی بخش شدن آن می شود. فقط طوری برنامه ریزی کنید که شرایط بالا را داشته باشد و بفرمایید، شما "جریان" دارید.
</p>
<p dir="rtl">"جریان" یکی از جنبه های مهم سه جزء زندگی شاد است: لذت، معنا و درگیر شدن در تجربیات منظم "جریان". مطالعات نشان داده اند، افرادی که به صورت منظم، "جریان" را تجربه می کنند نسبت به افرادی که این تجربیات را ندارند، سطح بالاتری از شادی و رضایت را در زندگی خود دارند. تجربه‌ی منظم "جریان"، نوعی عزت نفس مثبت ایجاد می کند که باعث شادی دراز مدت شما می شود و انعطاف ذهنی و جسمی بیشتری به شما می دهد.
</p>
<h4 dir="rtl">تمرین</h4>
<p dir="rtl">•	فعالیت های روزانه خود را بررسی کیند. چه سهمی از این فعالیت ها باعث به خواب رفتن و بی حواس شدن شما می شوند. مثل تلویزیون دیدن یا پرخوری. به جای در گیر شدن در فعالیتی که نیاز به تمرکز یا مهارت دارد و شما را "به فاز می برد" یا بیدار می کند؟
</p>
<p dir="rtl">•	چه فعالیت هایی قبلاً این حالت را برای شما ایجاد می کردند؟ وقتی بچه بودید چه چیزی این نوع از رضایت را به شما می داد؟
</p>
<p dir="rtl">•	چه فعالیت هایی را می توانید شروع کنید که تجربه‌ی‌ "جریان" را برای شما ایجاد کنند؟
</p>
<p dir="rtl">•	چه فعالیت هایی هستند که دیگر افراد انجام می دهند و شما آنها را تحسین می کنید؟
</p>
<h4 dir="rtl">مثال</h4>
<p dir="rtl">•	خواندن یا گوش دادن به موزیک – باید به اندازه کافی پیچیده باشد که تمرکز نیاز داشته باشد.
</p>
<p dir="rtl">•	شرکت در مکالمات بر انگیزاننده با دیگران
</p>
<p dir="rtl">•	بازی از هر نوعی – شطرنج، کارت، ورزش های رقابتی
</p>
<p dir="rtl">•	فعالیت های هنری – نقاشی، مجسمه سازی، رقص، نوشتن، رفتن به نمایشگاه ها
</p>
<p dir="rtl">•	کار – هر کاری از جراحی مغز گرفته تا جمع آوری زباله
</p>
<p dir="rtl">•	تفکر، مدیتیشن، عبادت، نوشتن روزانه، مراجعه به روانشناس
</p>
<p dir="rtl">•	ورزش – راه رفتن، دویدن، ورزش کردن، وزنه برداری، صخره نوردی، دریانوردی، یوگا، تای چی، پیلاتس، رابطه جنسی، جنگل نوردی
</p>
<p dir="rtl">"این که قادر به ورود به "جریان" باشید، هوش عاطفی در بالاترین سطح خود است. "جریان" نهایت توانمندی فرد برای در اختیار گرفتن احساساتش در خدمت عملکرد و یادگیری است. در "جریان"، احساسات صرفاً کنترل و مسیردهی شده نیستند، آنها مثبت، پر انرژی و در مسیر کاری هستند که در دست داریم"
</p>
<p dir="rtl">-	"دنیل گلمان"، هوش عاطفی
</p>



</div>




{% endblock %}
